---
layout: post
comments: false
title: Libra, il coin di Facebook
published: true
---

Qualche risposta su [Libra](https://libra.org),
il coin di Facebook
[annunciato oggi](https://libra.org/en-US/wp-content/uploads/sites/23/2019/06/IntroducingLibra_en_US.pdf).

<img src="/images/2019-06-18-libra.png" alt="Libra, il coin di Facebook" height="240" align="left" hspace="10" vspace="10" />

* **Che differenza c’è tra Bitcoin e Libra, il coin di Facebook?**

Bitcoin vuole essere l’equivalente digitale dell’oro:
scarsità in ambito digitale incensurabile,
non controllata da nessuno, decentralizzata.
Libra sarà, invece, una soluzione centralizzata
controllata dalla Libra Association,
una *no-profit* costituita in Svizzera
da Facebook ed i suoi partner. Nell'associazione
sono presenti tra gli altri:
Mastercard, Visa, PayPal, Vodafone, Uber, Spotify,
Andreessen Horowitz, Coinbase, Xapo, Stripe;
mancano invece le banche e le grandi aziende tecnologiche
che competono con Facebook.

* **Libra è una criptovaluta?**

Utilizza tecniche crittografiche ed
un network peer-to-peer,
soddisfa quindi i requisiti che il
senso comune attribuisce al concetto
di criptovaluta. Ha anche l'ambizione
di essere *permissionless*,
ma il controllo centralizzato
avrà molte sfide, sia in termini di
governo della piattaforma
(cosa succede in caso di contrasti tra i partner) che di
[requisiti regolamentari](https://libra.org/en-US/compliance-consumer-protection)
(ad esempio, il rispetto della normativa antiriciclaggio
e di contrasto al finanziamento del terrorismo).
Preoccupa, inoltre, il tema della privacy, su cui già in passato
Facebook ha avuto episodi pessimi: è inquietante l’idea che domani
possa conoscere anche tutte le nostre transazioni finanziarie.

* **Come si potrà utilizzare Libra?**

Per ora sappiamo che dovrebbe essere
una criptovaluta non speculativa,
perché con valore stabile grazie a
riserve in valute e titoli di stato.
Sfruttando gli oltre 2 miliardi di
utenti Facebook, mira ad essere una
moneta globale, utilizzabile per i
pagamenti e le rimesse internazionali,
integrata anche nei sistemi di
messaggistica come WhatsApp e
Messenger. Il lancio è previsto per
il primo semestre 2020, sempre che i
regolatori internazionali non si
oppongano o rallentino/snaturino il
progetto.

<iframe height="240" src="https://youtube.com/embed/nSUgmSc_SRs" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

* **Cosa è disponibile oggi, al momento dell'annuncio ufficiale?**

Fondamentalmente il
[*white paper*](https://libra.org/en-US/white-paper/)
che descrive il progetto,
l'[anticipazione](https://about.fb.com/news/2019/06/coming-in-2020-calibra/)
di [Calibra](calibra.com/), il wallet a cui sta lavorando Facebook,
la [rete di test](developers.https://libra.org/)
e la [documentazione](developers.https://libra.org/docs/welcome-to-libra)
per gli sviluppatori.

* **Cosa cambia con l'arrivo di Libra?**

Potrebbe smarcare definitivamente la
diffidenza verso le cosidette
criptovalute ed in generale le forme
digitali e private di trasferimento
del valore, ponendo fine al
"*paleolitico*" delle transazioni
finanziarie lente (anche oltre due
giorni), costose, costrette in
definiti confini nazionali o valutari.
E questo potrebbe avvantaggiare anche
Bitcoin, che di suo aggiunge il non
essere inflazionario (non è creato
per perdere valore in termini di
potere d’acquisto): Libra moneta
transazionale, stabile nel potere di
acquisto ed utile per i pagamenti,
Bitcoin bene rifugio incensurabile,
attraente dal punto di vista
speculativo.
Perdono invece terreno R3, PayPal,
SatisPay, le alt-coin con ambizioni
velleitarie come Bitcoin Cash, Ripple,
LiteCoin, Tether ed in generale
gli stable coin.
Anche Lightning Network, se inteso come piattaforma
per un Bitcoin transazionale,
potrebbe soffrire della concorrenza di Libra.

* **Se arriva Libra che bisogno c'è di Bitcoin?**

Oggi Libra non ci sarebbe se la
strada non l'avesse aperta Bitcoin
dieci anni fa.
E di Bitcoin c'è bisogno come e più
di prima, se si comprende il suo
ruolo nella storia della moneta.
Su questo argomento può essere utile il mio recente TEDx:
bitcoin come bene di riserva che si potrà utilizzare
a garanzia di nuove monete private.
Il punto debole di Libra, oltre alla censurabilità,
sono proprio le riserve a garanzia,
denominate in valute inflazionarie che perdono valore:
qualcuno, infatti, parla già della possibilità
di includere anche Bitcoin.

<iframe width="560" height="315" src="https://youtube.com/embed/3XRF9erlMmU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
